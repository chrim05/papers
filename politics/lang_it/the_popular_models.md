*This paper is licensed by the license file in the following path: `/LICENSE`*

----

**Disclaimer**: Tutto ciò che è scritto in questo documento è una mia personale interpretazione delle dinamiche di governance e mercato. E' possibile che ci siano errori di vario genere e opinioni poco condividibili.

*Questo documento lo scrivo come supporto per comprendere meglio le scelte nel mio modello di governance al seguente percorso: `./my_own_model.md`.*

----

# I modelli popolari

In questo documento voglio illustrare la mia interpretazione dei modelli teorici più popolari di governance (in ordine di decentralizzazione):
* Anarchia
* Oligarchia

In combinazione con i più popolari modelli di mercato e gestione del denaro pubblico:
* Capitalismo
* Socialismo

In combinazione ancora con i seguenti modelli di interazione sociale:
* Competizione
* Cooperazione

In combinazione ancora con i seguenti modelli di selezione:
* Democrazia
* Naturale

----

Mi piace pensare ai citati modelli nel seguente modo:
* Governance:
    * Classe: Protocolli sociali
    * Inter-combinabilità: No, l'anarchia non ammette potere centralizzato e viceversa l'oligarchia non amette potere decentralizzato

* Mercato:
    * Classe: Regole di gestione
    * Inter-combinabilità: Sì, ad esempio: capitalismo regolamentato + sanità pubblica

* Interazione:
    * Classe: Filosofia dell'individuo sull'approccio sociale
    * Inter-combinabilità: Potenzialmente sì, ad esempio: competo con alcuni individui, ma con altri scelgo di cooperare

* Selezione:
    * Classe: Protocolli di scelta
    * Spiegazione: Un protocollo di selezione Naturale è un modello in cui le scelte vengono fatte da entità previste dal modello di governance, quindi "naturale" nel senso in due sensi:
        * Primo: Segue la struttura di riferimento, ad esempio: in una dittatura (governance oligarchica), è raro che le scelte vengano prese democraticamente, e molto più probabile che vengano prese del dittatore, come **appunto** previsto dalla struttura dittatoriale
        * Secondo: La legge del più forte, con significato ovviamente simbolico, in cui la forza può essere intelligenza strategica, azioni di convenienza, ..., ad esempio: una scelta politica viene forzata indirettamente da azioni militari perpetrate da governi rivali
    * Inter-combinabilità: Potenzialmente sì, ad esempio: alcune scelte possono essere effettuate tramite votazione di maggioranza, altre delegate a entità centrali, ad esempio un Premier

---

Un modello finale è un complesso composto dai citati modelli elementari, scelti dalle rispettive citate 4 classi (Governance, Mercato, Interazione, Selezione).

Esempi:
* Italia:
    * Governance: Oligarchia
    * Mercato: Capitalismo fortemento regolamentato + ridistribuzione del denaro pubblico in forma di servizi (sanità, educazione, infrastrutture, bonus per famiglie con reddito basso, ...)
    * Interazione: Generalmente competizione, potenziali alleanze tra partiti
    * Selezione: Democrazia per quanto riguarda la votazione diretta di partiti o referendum, Naturale nel resto delle scelte, delegate al Premier e al partito eletto

* USA:
    * Governance: Oligarchia
    * Mercato: Capitalismo
    * Interazione: Competizione
    * Selezione: Democrazia scarsa + Naturale forte, ad esempio: il presidente ha potere esecutivo e può firmare ordini esecutivi a piacimento, fintanto che non siano incostituzionali o il cui controllo non spetti alla figura presidenziale


Si potrebbe tuttavia argomentare che non sia del tutto corretto accostare la selezione democratica a una governance oligarchica, ma la verità è che le definizioni disponibili online, e un po' di semplificazione dei concetti permettono in realtà l'accostamento. I 3 poteri, seppur distribuiti, rimangono centralizzati in entità pubbliche in cui bisogna riporre fiducia, gestite da persone in cui dobbiamo riporre ulteriore fiducia.

Il livello di centralizzazione è in realtà molto alto, perciò la narrativa del "potere al popolo" è piuttosto illusoria: le persone in carica possono compiere una serie di scelte che assecondino i loro personali interessi, mascherando la cosa con scuse sufficientemente solide; tuttavia rimane comunque una narrativa valida, seppur molto imprecisa, siccome qualunque cittadino può attivamente partecipare alla vita politica sotto requisiti solitamente abbastanza banali.

Possiamo proprio per questo motivo affermare che l'USA sia una repubblica a tutti gli effetti: partecipazione politica accessibile a qualunque cittadino;ma non possiamo affermare che sia una democrazia, infatti collocandola in uno spettro 0-100 (0 = Solo Elitè, 100 = Referendum per tutto), stimerei personalmente un range di 40-60, una via di mezzo tra una oligarchia pura (accessibile a pochi fortunati) e una aristocrazia (accessibile a pochi migliori).

E' lampante quindi che i modelli citati sono puramente teorici e nell'applicazione di questi ultimi ci si ritrova spesso in varianti, o meglio: in uno spettro. Proprio come guardando una palla da calcio possiamo riconoscerne la forma sferica, nonostante perda alcune caratteristiche della sfera teorico.
Possiamo inoltre aggiungere che anche le inter-combinazioni di modelli siano in uno spettro tra un modello e l'altro e che difficilmente possano coesistere entrambi al "massimo" o al "minimo".

----

La mia interpretazione ha come punto chiave la visione **modulare** di questi concetti, rendendoli non solo intra e inter combinabili, ma anche riutilizzabili in *sotto contesti*, ad esempio: in una Anarchia spesso accade che l'individuo interagisca con la società in modo altamente competitivo, approcciando di conseguenza la vita con ideologie individualiste; individualismo che tuttavia non indica necessariamente una singola persona, ma potenzialmente anche un gruppo ristretto di persone, ad esempio una famiglia. Ora qui si dimostra l'importanza della visione modulare che ho menzionato: quella famiglia probabilmente interagirebbe in modo molto competitivo con la società, tuttavia internamente (*sotto contesto*) potrebbero instaurarsi modelli completamente opposti all'ideologia individualista, ad esempio:
* Comunismo (Cooperazione): i membri della famiglia si aiutano a vicenda, a prescindere da eventuali debiti sociali che un membro può non aver ancora saldato con gli altri membri della famiglia, ad esempio: molteplici favori ancora non restituiti
* Democrazia (pura): i membri prendono le decisioni tramite votazioni di maggioranza; possono automaticamente emergere altri modelli, come la competizione in casi di propaganda interna per convincere gli altri membri a votare una opzione piuttosto che un'altra
* Socialismo: i membri distribuiscono i risultati in modo equo, a seconda del contributo
* Oligarchia (pura): pochi membri prendono le decisioni, modello di selezione Naturale, ad esempio: il più anziano decide
* Eccetera, ...

----

TODO: Questo discorso mi porta al prossimo argomento: **Scalabilità** dei modelli.

(menzionare anche la democrazia, voto divisivo, voto influenza tutti, voto ignorante, voto condizionato/manipolato)
(menzionare anche l'oligarchia, alto rischio di corruzione, ecc.., tendenza oppressiva con esempio vaccini, guardare su claude)
(comunismo funziona bene in gruppi medio piccoli in cui i membri condividono un bagaglio emotivo)

----

TODO: Socialismo vs Comunismo, che differenze ci sono?